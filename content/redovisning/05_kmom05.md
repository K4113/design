---
---
Redovisning kmom05
=========================

Jag tycker att undersökningen av webbplatserna var roligare och mer givande än förväntat. Det var smart upplägg att man gjorde rapporten innan man själv började arbeta med bilder. Förstår verkligen inte varför biltillverkarna som jag valde att analysera har så stora bilder. Användaren ser ju ändå ingen skillnad om man arbetar med bilden på ett korrekt sätt.		

Cinmage var verkligen toppen! Istället för att ha tunga program på sin dator så är Cinmage ett bra alternativ. Jag skulle absolut kunna tänka mig att använda Cinmage till min webbplats om jag hade någon. I dagsläget använder jag inget bildverktyg mer än Snipping Tool och Paint.
 	
Absolut behagligt att arbeta med modulen @desinax/figure och slippa pilla i CSS:en allt för mycket själv. Man får väldigt mycket gratis med hjälp av denna modul och det är häftigt att se hur responsiv sidan blir. Kombinationen av @desinax/figure och Cinmage är en väldigt stabil grund att stå på.

Jag tror att laddningstiden är viktigare för mig än responsiviteten. Vet att jag många gånger väljer webbvarianten trotts att jag surfar via min mobiltelefon. Det kan i och för sig bero på att mobilvarianten inte är tillräckligt bra. Webbsidorna är smarta som laddar innehållet överst och lurar användaren att sidan är klar. När man googlar och ska besöka nya hemsidor upplever jag att man har mindre tålamod med laddningstiden.  

Mickes tydlighet kring ” krispighet” på skärmdumpar under föreläsningen. Jag har inte tänkt på hur viktigt det är att ta skärmdumparna i korrekt storlek direkt. Många gånger har jag förminskat dem i t ex word och det ser verkligen förskräckligt ut.
